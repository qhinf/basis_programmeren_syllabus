# Basis van Programmeren in Python

Welkom bij de module "Programmeren in Python" in het informaticaprogramma van de Q-Highschool! Bij deze module leer jij de basis van de programmeertaal Python en ga je daar een spel mee programmeren.

## Waarom Python?

Maar, waarom eigenlijk Python? Python is één van de simpelste programmeertalen om mee te beginnen. Het brengt je in contact met de manier waarop code geïnterpreteerd wordt door je systeem en laat je kennismaken met de opbouw van een scripttaal, een taal die werkt op de achtergrond en veel gebruikt wordt voor automatisering van taken.

Dit is superhandig, want hoewel er zeker verschillen zitten tussen de formulering en de vaktermen tussen talen, is ook heel veel nagenoeg hetzelfde. Vooral de structuur verandert nauwelijks tussen programmeertalen.

Ook wordt Python zelf gebruikt in de vakwereld. Neem Instagram, één van de grootste online sociale media om foto’s te delen. Instagram was, qua functionaliteit, vrijwel volledig gebouwd in Python! Ook andere tech-giganten gebruiken deze taal, zoals Spotify, Netflix en zelfs Google!

En buiten deze grote bedrijven wordt Python ook veel voor projecten gebruikt. Volgens GitHub, de grootste database van codeprojecten wereldwijd, is Python de derde meest populaire taal die gebruikt wordt!

## Wat ga je leren?

In deze module ga je het volgende leren:

-   De basis van Python, die je kan toepassen om eenvoudige scripts te  schrijven.
-   De opbouw van een scripttaal.
-   Het denken in de structuur van een scripttaal.

## Werken met deze module

Als je verder scrollt, zie je misschien al wel dat er weinig tekst staat. Dit komt doordat het overgrote deel van de stof die we gaan behandelen, en enkele oefenopgaven die erbij horen, staan op een externe site genaamd [CSCircles](https://cscircles.cemc.uwaterloo.ca/nl/).

Elk hoofdstuk word je gelinkt naar een bepaalde pagina op deze site, waarin je de stof kan lezen en indien nodig oefenopgaven kan maken. Dit is geen verplichting, maar wel handig. 

Als extra wordt W3Schools gelinkt, een site met handige en overzichtelijke voorbeelden van het onderwerp. Tevens wordt waar mogelijk een andere externe bron gelinkt. Deze kan gebruikt worden voor extra oefening. Je vindt hier soms ook onbehandelde informatie in die je zou kunnen gebruiken.

Helemaal achterin tref je een aantal extra onderwerpen. Hiervan hoef je de stof niet te kennen. Voor mensen die een uitdaging zoeken kan dit echter een mooie kans zijn. Ook kan toepassing van deze stof in de eindopdracht beloond worden met punten.

Als je behoefte hebt aan nog meer oefening, voel je vrij om op het web een opdracht op te zoeken die je leuk of nuttig lijkt. Dit geldt ook voor verdieping en verbreding van je kennis. Laat je dus niet inperken door wat in deze module staat, maar ga vooral ook zelf op onderzoek uit!

Bij de opdrachten mag je volledig te werk gaan zoals jij wil en zelf keuzes maken. De enige voorwaarde is dat de programma’s voldoen aan de eisen die in de desbetreffende opdracht staan.

Mocht een opdracht niet in één keer lukken, zit er dan even op! Meestal komt een strategie wel in je op als je het even laat inzinken. Loop je in CScircles vast bij een oefening? Dan kan je vast door met de volgende oefening. Ga later weer terug naar de oefening of vraag hulp/tips.

Ook als je programma niet werkt zoals gewenst of helemaal niet werkt, geef niet op! Python heeft duidelijke error-messages en ingebouwde functies die debuggen eenvoudig zouden moeten maken. Bovendien is coderen een leerproces, en trial-en-error is een fundamenteel onderdeel hiervan.

## Eindopdracht

Jullie programmeren in tweetallen (of alleen) een game in de programmeertaal Python. De basis is een eenvoudig spel, maar als je een hoger cijfer wilt, kun je dit spel uitbreiden. Bij het ontwikkelen van het spel gebruik je natuurlijk de basis van Python, heb je je creativiteit nodig en werk je samen. De precieze eindopdracht vind je [hier](Eindopdracht.md).

## Programmeeromgevingen

De oefeningen van CSCircles en W3Schools kun je direct op die websites maken, zonder dat je extra software nodig hebt. Als je meer wilt experimenteren, of met de eindopdracht aan de slag gaat, heb je een programmeeromgeving nodig waarin je helemaal je eigen gang kunt gaan. Je hebt namelijk een programma nodig dat de Python code die je schrijft begrijpt en uitvoert. We hebben twee suggesties:

### Replit

Replit is een online programmeeromgeving waarmee je ook heel makkelijk aan code kunt samenwerken. Hier is een stappenplan om met Replit te starten:

1. Ga naar <replit.com>
2. Maak een account aan. **Tip**: Kies een herkenbare gebruikersnaam en gebruik een e-mailadres wat je ook leest, want dat kan nog eens van pas komen.

Zo maak je een nieuw programma in Replit:

- Klik in je dashboard op `Create`. 
- Selecteer in Templates `Python`. Staat die er niet tussen? Dan kun je in hetzelfde vakje zoeken naar de template voor Python.
- Vul een zinvolle naam in bij `Title`.
- Klik op `+ Create Repl`
- Maak een nieuw bestand aan door bij *Files* een nieuw bestand aan te maken.
- Typ je code in het bestand
- Druk op de groene knop `Run` om je code uit te voeren!

### PyCharm

Wil je een een stuk professioneel gereedschap voor Python gebruiken? Gebruik dan PyCharm. Dit programma is namelijk makkelijk in gebruik en overzichtelijk, en heeft daarbij ook nog eens een ingebouwde interpreter (hetgeen je code leest en vertaalt naar computertaal).

Installeer eerst Python. Download de installer [hier](https://www.python.org/downloads/), en volg de instructies. Verander niets qua instelling, aangezien dit niet nodig is.

Download als dat klaar is PyCharm Community Edition [hier](https://www.jetbrains.com/pycharm/download/#section=windows). Bij de installatie, selecteer *Add launchers dir to the PATH*, *Create Associations - .py* en *Add “Open Folder as Project”*. Als alles gereed is kan je beginnen met het instellen. Open PyCharm, accepteer de *Terms and Conditions* en kies je favoriete theme. Plugins zijn niet nodig, sla deze over. Klik dan op *Create New Project*. Kies de gewilde locatie op je PC waar je het project wil neerzetten en de naam van het project. Klik dan op *Project Interpreter*. Selecteer *Existing Interpreter* en kies *Python 3.x*. Als deze er niet tussen staat, klik op de drie puntjes, *System Interpreter* en selecteer de enige optie. Klik op *OK* en daarna *Create*.

Je hebt nu je eerste project! Om een nieuw bestand te maken klik je met de rechter-muisknop op het mapje met de naam die je het project gegeven hebt, onder *Project*. Selecteer *New*, *Python File*. Copy-paste `print("hi")` in het bestand dat je net gemaakt hebt en klik bovenin op tab *Run, Run* (of klik Shift + F10). Je ziet onder in beeld een zwart scherm opkomen waar 'hi' in staat.

Nu weet je hoe je PyCharm gebruikt!

Verdere informatie kan je hier vinden:
<https://www.jetbrains.com/help/pycharm/quick-start-guide.html>

Een andere editor gebruiken mag altijd. Hiervoor moet je echter wel zelf
opzoeken hoe je de interpreter (als deze er is) instelt.

# Deel 1: Introductie & Variabelen

## Leerdoelen

* Je leert `print()` statements maken en zo waarden te printen.
* Je leert variables opslaan, oproepen en waar nodig overschrijven.
* Je leert errors goed genoeg lezen om te begrijpen waar het probleem ligt
en wat het probleem is, om zo de errors te gebruiken om je code te
debuggen.

**CSCircles stof en opdrachten:** 
[*0:Hello!*](https://cscircles.cemc.uwaterloo.ca/nl), [*1: Variables*](https://cscircles.cemc.uwaterloo.ca/1-variables-nl/) en [*1E: Errors*](https://cscircles.cemc.uwaterloo.ca/1e-errors-nl/).

**W3Schools:** [*Python Variables*](https://www.w3schools.com/python/python_variables.asp)

**Extra opdrachten:** [*Variables Exercises*](https://pythonbasics.org/variables/#Exercises)

# Deel 2: Functies

## Leerdoelen

* Je leert ingebouwde functions te gebruiken om complexe taken niet zelf
te hoeven coderen.
* Je snapt hoe arguments werken en waarom deze bestaan.

**CSCircles stof en opdrachten:** 
[*2: Functions*](https://cscircles.cemc.uwaterloo.ca/2-functions-nl/), [*3: Commentaar en aanhalingstekens*](https://cscircles.cemc.uwaterloo.ca/3-comments-and-quotes-nl/) (t/m Tekenreeksen) en [*4: Types*](https://cscircles.cemc.uwaterloo.ca/4-types-nl/)

**Handige lijst met ingebouwde functies in Python:**
[*Built-in Functions*](https://www.w3schools.com/python/python_ref_functions.asp)

**W3Schools**
Types: [*Python Numbers*](https://www.w3schools.com/python/python_numbers.asp) (geen complex), [*Python Casting*](https://www.w3schools.com/python/python_casting.asp)

# Deel 3: input(), If/else statements & boolean operators

## Leerdoelen

* Je leert `input()` te gebruiken om de gebruiker te vragen om een
waarde in te voeren.
* Je leert hoe je een ingevoerde waarde moet verwerken in je script.
* Je kan nu if/else-statements en boolean operators gebruiken om
conditionals te maken in een als-dan-anders constructie.

**CSCircles stof en opdrachten:** 
[*5: Input*](https://cscircles.cemc.uwaterloo.ca/5-input-nl/), [*6: If*](https://cscircles.cemc.uwaterloo.ca/06-if/) en [*9: Else, And, Or, Not*](https://cscircles.cemc.uwaterloo.ca/9-else-and-or-not-nl/)

**W3Schools:** 
[*input()function*](https://www.w3schools.com/python/ref_func_input.asp)
[*Python Conditions*
](https://www.w3schools.com/python/python_conditions.asp)

**Extra
opdrachten:**
[*If-statements Exercises*](https://pythonbasics.org/if-statements/#Exercise)

# Deel 4: Loops, indices en beter rekenen en van alles wat

## Leerdoelen

* Je leert for-loops te gebruiken voor vastgestelde ranges of voor alle
karakters in een string.
* Je leert while-loops te gebruiken voor een conditional loop (een loop
die alleen maar werkt als de condition klopt).
* Je leert wanneer je `for` en wanneer `while` moet gebruiken.
* Je leert indices te gebruiken om bepaalde stukken tekst uit een string
op te vragen.
* Je leert nieuwe operators gebruiken om beter, efficienter en leesbaarder
te rekenen, zowel met numbers als met strings.

**CSCircles stof en opdrachten:** 
[*7: Rich*](https://cscircles.cemc.uwaterloo.ca/7-rich-editor-nl/) (met alle subcategorieën!) en [*8: Van alles wat*](https://cscircles.cemc.uwaterloo.ca/8-remix-nl/). Dit is een verzameling lastigere opdrachten, die dienen ter herhaling van de stof die je tot nu toe hebt gehad, en deze combineert.


**W3Schools:** [*Python While Loops*](https://www.w3schools.com/python/python_while_loops.asp), [*Python For Loops*](https://www.w3schools.com/python/python_for_loops.asp), [*Python Strings*](https://www.w3schools.com/python/python_strings.asp), [*Python Operators*](https://www.w3schools.com/python/python_operators.asp)

**Extra opdrachten:** 
[*Exercises For Loops*](https://pythonbasics.org/for-loops/#Exercise), 
[*Exercises While Loops*](https://pythonbasics.org/while-loop/#Exercise), 
[*Exercises Strings and Indices*](https://pythonbasics.org/strings/#Exercises)

# Deel 5: Zelf functies maken, Lists en Dictionaries

## Leerdoelen

* Je leert functies te gebruiken om vaker uit te voeren stukken code
slechts één keer uit te hoeven typen.
* Je leert functies te gebruiken om je code overzichtelijker en leesbaarder te maken.
* Je leert dictionaries en lists te gebruiken om grote hoeveelheden data in op te slaan.
* Je leert hoe de key-value verhouding werkt bij dictionaries en kan hiermee programmeren.
* Je leert hoe indices werken bij lists.

**CSCircles stof en opdrachten:** 
[*10: def*](https://cscircles.cemc.uwaterloo.ca/10-def-nl/) en [*11B: Variable Scopes*](https://cscircles.cemc.uwaterloo.ca/11b-variable-scope-nl/), *[13: Lists](https://cscircles.cemc.uwaterloo.ca/13-lists-arrays-nl/)* en [*15A: Termination Determination*](https://cscircles.cemc.uwaterloo.ca/15a-termination-determination-nl/) 

Dictionaries stof en opdrachten: 
*LearnPython Dictionaries*

**W3Schools:**
[*Python Functions*](https://www.w3schools.com/python/python_functions.asp)
[*Python
Lists*](https://www.w3schools.com/python/python_lists.asp), [*Python
Dictionaries*
](https://www.w3schools.com/python/python_dictionaries.asp)Extra
opdrachten: *Dictionary Exercises*, [*Split
Exercises*](https://pythonbasics.org/split/#Exercises), [*List
Exercises*](https://pythonbasics.org/list-operations/#Exercise)


# Tips

Maak *[12: Tips](https://cscircles.cemc.uwaterloo.ca/12-tips-nl/)* op CSCircles. Dit hoofdstuk bevat vooral handigheidjes die je kan gebruiken om je code handiger/effectiever te maken.

# Extra’s

Hierover moet je zelf onderzoek doen en oefenopgaven maken.

## Recursie

Een palindroom is een woord dat gelijk is als het omgekeerd gelezen wordt. "Lepel" of "meetsysteem" zijn hier voorbeelden van.

Schrijf een script dat een input aanneemt en hiervan checkt of het een palindroom is. Laat het niet hoofdlettergevoelig zijn (zowel 'lepel' als 'LEPEL' als 'LEpeL' moeten werken) en werken op alle tekens "[sdf0%%0fds]" is dus ook een palindroom). Gebruik een recursive function.

Als het een palindroom is, print "Dit is een palindroom!". Anders, print "Dit is geen palindroom!".

## Errors & Exceptions

Hiervoor is geen opgave.

## File Handling

Schrijf een script om een cijferlijst-bestand te maken. Zorg dat deze als input een vak en een cijfer kan aannemen en kan schrijven naar het bestand. Laat het per vak cijfers kunnen ophalen, en de hele cijferlijst (uiteraard waarbij het duidelijk is voor welk vak welke cijfers zijn). Zorg ook dat up-to-date gemiddelden per vak in het bestand staan.

# Breinbrekers

Lastige opgaven die alle stof, inclusief de extra’s, behandelt. *Maak
deze dus pas als je de stof voldoende* *snapt.* Voor meer breinbrekers,
ga vooral naar [Project Euler](https://projecteuler.net/). Dit staat vol
met uitdagende opgaven.

1.  In een bepaalde regio zijn alle plaatsen door een rechtstreekse weg
    met elkaar verbonden. Maar voor alle wegen geldt
    éénrichtingsverkeer; als je van A naar B mag via de directe weg, mag
    je dus niet langs die weg van B naar A. Als je dat wel wilt zul je
    een omweg moeten nemen.
    
    In zo’n gebied ga je op zoek naar een route waarbij je iedere plaats
    precies één keer bezoekt.
    
    Schrijf een programma dat van [dit
    bestand](https://light-theme-hurts.my-ey.es/7yrsk1m.txt) met 100
    gegevensreeksen eerst willekeurig één reeks kiest. De reeksen zijn
    gescheiden door blank lines.
    
    Als de reeks bepaald is, laat je script regels hiervan inlezen.
    Het aantal in te lezen regels wordt bepaald door de eerste regel van
    elke reeks, een getal N (2 < N < 27). Hiermee wordt het aantal
    plaatsen in het gebied aangegeven. De plaatsen hebben als naam een
    hoofdletter; de eerste N hoofdletters worden gebruikt als
    plaatsnaam.
    
    Vervolgens leest je programma van de reeks in kwestie in N regels
    informatie over de richting van de verbindingswegen.
    Op de eerste regel staan de N verbindingen van A naar alle andere
    plaatsen; een 0 betekent dat de weg in A eindigt, een 1 dat de weg
    in A begint. De volgende regels gaan over de volgende plaatsen.
    
    Tussen twee plaatsen is altijd precies één weg; er zijn geen wegen
    van een plaats naar zichzelf!
    
    Je programma schrijft naar standaard output één regel met daarop een
    route waarin alle plaatsen precies één keer worden bezocht. Er is
    altijd een oplossing mogelijk.
    
    LET OP: Er wordt niet gevraagd om weer terug te gaan naar de plaats
    waar je begonnen bent.
    TIP: Kijk het .txt-bestand met reeksen door voor beter begrip van
    het format.
    
     _Naar: Nederlandse Informatica Olympiade 2019, Eerste Ronde_

2.  Schrijf een functie dat de reeksen zoals hierboven beschreven
    genereerd.
    Laat deze ook schrijven naar een bestand.

3.  Schrijf een nieuw telefoonboek-script. Je programma moet bij
    invoeren van een naam het geregistreerde telefoonnummer teruggeven,
    en vice versa.
    Ook moet je een modus hebben voor het toevoegen, verwijderen en
    bewerken (bestaand persoon, nieuw nummer) van telefoonnummers, waar
    je in blijft totdat je *exit* zegt.
    Gebruik voor alle checks (bestaat deze persoon in het telefoonboek
    etc.) een try/except statement (dit vergemakkelijkt namelijk de
    code).
    Zorg dat je script terugslaat op een telefoonboek-bestand.