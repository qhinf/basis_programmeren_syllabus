# Basis van Programmeren met Python

Welkom bij de Basis van Programmeren! In deze module leer je de basis van de programmeertaal Python en ga je daar een spel mee programmeren. Programmeren houdt simpelweg in dat je de computer stap voor stap vertelt wat die moet doen. Je bent bij deze module dus met twee dingen bezig: bedenken welke stappen de computer uit moet voeren zodat die het resultaat geeft dat jij wilt hebben *en* die stappen opschrijven als Python code.

Waarom Python? Python is een relatief eenvoudige programmeertaal om mee te beginnen, maar het is ook een taal die veel gebruikt wordt. Op GitHub, een website om code te delen met collega's of met de hele wereld, is Python [de tweede meest gebruikte taal](https://octoverse.github.com/2022/top-programming-languages) en volgens de jaarlijkse enquÃªte van StackOverflow (de populairste Q&A site voor vragen over programmeren) schrijft [bijna de helft van alle programmeurs wel eens code in Python](https://survey.stackoverflow.co/2023/#most-popular-technologies-language). Overigens lijken de meeste programmeertalen best veel op elkaar, vooral als het op de structuur aankomt. Als je straks Python hebt geleerd, kun je bijvoorbeeld JavaScript of Processing heel snel onder de knie krijgen.

Wat ga je leren? Aan het eind van deze module kun je ...

- beschrijven welke stappen een computer moet uitvoeren om een doel te bereiken, en
- code schrijven in Python om een computer die stappen uit te laten voeren.

Om te laten zien dat je dat aan het eind van de module ook echt kunt, ga je een (tekst)game maken. Meer informatie vind je bij {doc}`eindopdracht`.

En tot slot, enkele belangrijke data:

- Deadline voor het inleveren van de eindopdracht: **{{ deadline }}**
- Deadline voor het aanvragen van uitstel: **{{ deadline_uitstel_aanvragen }}**
  - Uitgestelde deadline: **{{ deadline_uitstel }}**

Inhoudsopgave:

```{tableofcontents}
```
